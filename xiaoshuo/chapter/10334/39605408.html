{"id":0,"code":"39605408.html","title":"孝贤昭皇后传（章晗传）by 加兰","latest_chapter_name":"正文 孝贤昭皇后传（章晗传）by 加兰","xiao_shuo_code":"10334","content":"\u003cbr/\u003e\u003cbr/\u003e    仁宗孝贤昭皇后章氏，归德人。父睢阳侯章锋，以军功爵，事在章锋赵破军传中。兴平十九年五月，后以孝悌聪慧，为太祖择为赵王世子妃。长宁二年，册为太子妃。仁宗立，册为皇后。景宗即位，尊为皇太后。\u003cbr/\u003e\u003cbr/\u003e     先是，后将归仁宗，值太祖斩叛逆舒氏满门，仁宗于太祖前为妇孺叩首请命，昏厥有日，或曰不起。将行纳征礼，太祖怜之，遣人委婉喻后。后曰：“纳采已成，此身即属世子，合当生死相依，不离不弃，焉有他意？”\u003cbr/\u003e\u003cbr/\u003e     成礼数日，太宗归藩，后与仁宗送于京郊。归，逢太平堤行刑，诸囚感仁宗请命全其家人，呼名谢之，声震长堤。后惊怒，直诣宫中，于太祖前陈情曰：“赦囚，天恩也，刑部不言天恩而言世子私恩，置天子律法于何地？若天下议论，以世子建言为市恩邀德，岂百口所能辩？妾不敢指斥大臣，唯愿皇上怜世子公心！”太祖嘉之。\u003cbr/\u003e\u003cbr/\u003e     兴平二十一年正旦，庶人陈桦为乱，囚太祖。正月初五，仁宗欲绐后携景宗出。后觉，迷昏仁宗，使燕王载仁宗、景宗径奔北平。后与燕王妃闭府自守，阳为仁宗若燕王尚在。越数日，庶人陈桦日夜使人窥赵王府出入，事益急。\u003cbr/\u003e\u003cbr/\u003e     正月二十一日，庶人陈桦矫诏宣仁宗入宫，后闭门不纳。伪使归，后乃召婢仆，曰：“事急，无累尔等。”尽遣出府，与侍卫厉兵秣马，以待事变。庶人陈桦遣吏部尚书夏守义宣召，且命金吾左右卫围赵王府。夏守义入府，后痛陈利害，言必为矫诏。夜，庶人陈桦命顾振攻赵王府。后与燕王妃焚府径出，血战长街，京师震动。自正月二十一日至三月二十日，后与燕王妃匿于京师，联络中外，见吏部尚书夏守义，出太祖所赐御笔“全”字斗方，以内藏太祖密诏示之。太宗反正，后有力焉。\u003cbr/\u003e\u003cbr/\u003e     庶人陈桦废，妻妾子女迁出东宫。后适乘舆过，有宫人谀之曰：“将洒扫东宫，妃与世子二三日当可居。”后肃然曰：“洒扫固宜；然东宫，储君所居，予何人耶？”宫人叩首谢罪。\u003cbr/\u003e\u003cbr/\u003e     后为世子妃，操妇道谨，仁孝皇后深爱之。仁孝皇后性俭素，衣无重绣，后每有馈献，无不当意。仁孝皇后尝笑谓左右：“此真吾女也。”左右皆上曰：“非若此，何以为天家媳哉？”\u003cbr/\u003e\u003cbr/\u003e     仁宗登基，册为皇后。言：“周制，**设内官以赞内治。凡宫人识文断字者，许考宫官，授品级如外官。服劳多者，或五载六载，得归父母，听婚嫁。年高者许归，愿留者留宫奉养。现授职者，家中给禄米。”选识字宫人及宫外有识女子教导宫人。中外欢腾，咸称善政。\u003cbr/\u003e\u003cbr/\u003e     后与仁宗伉俪情深，终仁宗朝，**无嫔御，宫闱清肃，内外熙然。后生五子：景宗、兴王、定王、康王、荣王。一女，长宁公主。昌和元年薨，上尊谥曰孝贤恭肃明德弘仁顺天启圣昭皇后，合葬永陵，太庙。\u003cbr/\u003e\u003cbr/\u003e     ps：加兰同学给我家晗儿写的传记，太强大了，不可不放出来大家观赏","cnt":0,"sort":39605408,"author":"府天","prev":"7396254.html","next":"","book_title":"富贵荣华","updateTimeFmt":"2024-03-28 23:04:31","category":"都市小说"}