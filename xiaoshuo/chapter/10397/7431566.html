{"id":0,"code":"7431566.html","title":"精达事机－梁习【无责任转自百度】","latest_chapter_name":"正文 第五00章 大结局","xiao_shuo_code":"10397","content":"\u003cbr/\u003e\u003cbr/\u003e    字子虞，陈郡拓县（今河南拓城）人。?—230。\u003cbr/\u003e\u003cbr/\u003e     初为郡主薄，后被曹操任命为四个的县令，因有政绩升任司空西曹令史。后任并州刺史，封关内侯。建安十八年（公元210年）拜议郎，魏文帝继位，梁习复为并州刺史，晋封申门亭侯，其政绩常为天下州郡之最。太和二年（公元227年），出任大司农。\u003cbr/\u003e\u003cbr/\u003e     魏志梁习传\u003cbr/\u003e\u003cbr/\u003e     梁习字子虞，陈郡柘人也，为郡纲纪。太祖为司空，辟召为漳长，累转乘氏、海西、下邳令，所在有治名。还为西曹令史，迁为属。并土新附，习以别部司马领并州刺史。时承高干荒乱之余，胡狄在界，张雄跋扈，吏民亡叛，人其部落；兵家拥众，作为寇害，更相扇动，往往棋跱。习到官，诱计分谕招纳，皆礼召其豪右，稍稍荐举，使诣幕府；豪右已尽，乃次发诸丁强以为义从；又因大军出征，分请以为勇力。吏兵已去之后，稍移其家，前后送邺凡数万口；其不从命者，兴兵致讨，斩首千数，降附者万计。单于恭顺，名王稽颡，部曲服事供职，同于编户。边境肃清，百姓布野，勤劝农桑，令行禁止。贡达名士，咸显于世，语在《常林传》。太祖嘉之，赐爵关内侯，更拜为真。长者称咏，以为自所闻识，刺史未有及习者。建安十八年，州并属冀州，更拜议郎、西部都督从事，统属冀州，总故部曲。又使于上党取大材供邺宫室。习表置屯田都尉二人，领客六百夫，于道次耕种菽粟，以给人牛之费。后单于入侍，西北无虞，习之绩也。文帝践阼，复置并州，复为刺史，进封申门亭侯，邑百户；政治常为天下最。太和二年，征拜大司农。习在州二十余年，而居处贫穷，无方面珍物，明帝异之，礼赐甚厚。四年，薨，子施嗣。\u003cbr/\u003e\u003cbr/\u003e     初，济阴王思与习俱为西曹令史。思因直日白事，失太祖指。太极大怒，教召主者，将加重辟。时思近出，习代往对，已被收执矣，思乃驰还，自陈己罪，罪应受死。太祖叹习之不言，思之识分，曰：\u0026#34;何意吾军中有二义士乎?\u0026#34;后同时擢为刺史，思领豫州。思亦能吏，然苛碎无大体，官至九卿，封列侯。","cnt":0,"sort":7431566,"author":"庚新","prev":"7431565.html","next":"7431567.html","book_title":"恶汉","updateTimeFmt":"2024-03-28 23:05:07","category":"历史小说"}