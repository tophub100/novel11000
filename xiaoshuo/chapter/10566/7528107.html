{"id":0,"code":"7528107.html","title":"Chapter 22","latest_chapter_name":"正文 77、Chapter 77","xiao_shuo_code":"10566","content":"\u003cbr/\u003e\u003cbr/\u003e    尔时，示现宫殿主昼神，承佛威力，普观一切主昼神众而说颂言：\u003cbr/\u003e\u003cbr/\u003e     「佛智如空无有尽，光明照曜遍十方，众生心行悉了知，一切世间无不入。知诸众生心所乐，如应为说众法海，句义广大各不同，具足慧神能悉见。佛放光明照世间，见闻欢喜不唐捐，示其深广寂灭处，此乐庄严心悟解。佛雨法雨无边量，能令见者大欢喜，最胜善根从此生，如是妙光心所悟。普入法门开悟力，旷劫修治悉清净，如是皆为摄众生，此妙药神之所了。种种方便化群生，若见若闻咸受益，皆令踊跃大欢喜，妙眼昼神如是见。十力应现遍世间，十方法界悉无余，体性非无亦非有，此观方神之所入。众生流转险难中，如来哀愍出世间，悉令除灭一切苦，此解脱门悲力住。众生闇覆沦永夕，佛为说法大开晓，皆使得乐除众苦，大善光神入此门。如来福量同虚空，世间众福悉从生，凡有所作无空过，如是解脱华璎得。」\u003cbr/\u003e\u003cbr/\u003e     复次，普德净光主夜神，得寂静禅定乐大勇健解脱门；喜眼观世主夜神，得广大清净可爱乐功德相解脱门；护世精气主夜神，得普现世间调伏众生解脱门；寂静海音主夜神，得积集广大欢喜心解脱门；普现吉祥主夜神，得甚深自在悦意言音解脱门；普发树华主夜神，得光明满足广大欢喜藏解脱门；平等护育主夜神，得开悟众生令成熟善根解脱门；游戏快乐主夜神，得救护众生无边慈解脱门；诸根常喜主夜神，得普现庄严大悲门解脱门；示现净福主夜神，得普使一切众生所乐满足解脱门。\u003cbr/\u003e\u003cbr/\u003e     尔时，普德净光主夜神，承佛威力，遍观一切主夜神众而说颂言：\u003cbr/\u003e\u003cbr/\u003e     「汝等应观佛所行，广大寂静虚空相，欲海无涯悉治净，离垢端严照十方。一切世间咸乐见，无量劫海时一遇，大悲念物靡不周，此解脱门观世睹。导师救护诸世间，众生悉见在其前，能令诸趣皆清净，如是护世能观察。佛昔修治欢喜海，广大无边不可测，是故见者咸欣乐，此是寂音之所了。如来境界不可量，寂而能演遍十方，普使众生意清净，尸利夜神闻踊悦。佛于无福众生中，大福庄严甚威曜，示彼离尘寂灭法，普发华神悟斯道。十方普现大神通，一切众生悉调伏，种种色相皆令见，此护育神之所观。如来往昔念念中，悉净方便慈悲海，救护世间无不遍，此福乐神之解脱。众生愚痴常乱浊，其心坚毒甚可畏，如来慈愍为出兴，此灭怨神能悟喜。佛昔修行为众生，一切愿欲皆令满，由是具成功德相，此现福神之所入。」\u003cbr/\u003e\u003cbr/\u003e     复次，遍住一切主方神，得普救护力解脱门；普现光明主方神，得成办化一切众生神通业解脱门；光行庄严主方神，得破一切闇障生喜乐大光明解脱门；周行不碍主方神，得普现一切处不唐劳解脱门；永断迷惑主方神，得示现等一切众生数名号发生功德解脱门；遍游净空主方神，得恒发妙音令听者皆欢喜解脱门；云幢大音主方神，得如龙普雨令众生欢喜解脱门；髻目无乱主方神，得示现一切众生业无差别自在力解脱门；普观世业主方神，得观察一切趣生中种种业解脱门；周遍游览主方神，得所作事皆究竟生一切众生欢喜解脱门。\u003cbr/\u003e\u003cbr/\u003e     尔时，遍住一切主方神，承佛威力，普观一切主方神众而说颂言：\u003cbr/\u003e\u003cbr/\u003e     「如来自在出世间，教化一切诸群生，普示法门令悟入，悉使当成无上智。神通无量等众生，随其所乐示诸相，见者皆蒙出离苦，此现光神解脱力。佛于闇障众生海，为现法炬大光明，其光普照无不见，此行庄严之解脱。具足世间种种音，普转□□无不解，众生听者烦恼灭，此遍往神之所悟。一切世间所有名，佛名等彼而出生，悉使众生离痴惑，此断迷神所行处。若有众生至佛前，得闻如来美妙音，莫不心生大欢喜，遍游虚空悟斯法。佛于一一刹那中，普雨无边*雨，悉使众生烦恼灭，此云幢神所了知。一切世间诸业海，佛悉开示等无异，普使众生除业惑，此髻目神之所了。一切智地无有边，一切众生种种心，如来照见悉明了，此广大门观世入。佛于往昔修诸行，无量诸度悉圆满，大慈哀愍利众生，此遍游神之解脱。」\u003cbr/\u003e\u003cbr/\u003e     复次，净光普照主空神，得普知诸趣一切众生心解脱门；普游深广主空神，得普入法界解脱门；生吉祥风主空神，得了达无边境界身相解脱门；离障安住主空神，得能除一切众生业惑障解脱门；广步妙髻主空神，得普观察思惟广大行海解脱门；无碍光焰主空神，得大悲光普救护一切众生厄难解脱门；无碍胜力主空神，得普入一切无所著福德力解脱门；离垢光明主空神，得能令一切众生心离诸盖清净解脱门；深远妙音主空神，得普见十方智光明解脱门；光遍十方主空神，得不动本处而普现世间解脱门。\u003cbr/\u003e\u003cbr/\u003e     尔时，净光普照主空神，承佛威力，普观一切主空神众而说颂言：\u003cbr/\u003e\u003cbr/\u003e     「如来广大目，清净如虚空，普见诸众生，一切悉明了。佛身大光明，遍照于十方，处处现前住，普游观此道。佛身如虚空，无生无所取，无得无自性，吉祥风所见。如来无量劫，广说诸圣道，普灭众生障，圆光悟此门。我观佛往昔，所集菩提行，悉为安世间，妙髻行斯境。一切众生界，流转生死海，佛放灭苦光，无碍神能见。清净功德藏，能为世福田，随以智开觉，力神于此悟。众生痴所覆，流转于险道，佛为放光明，离垢神能证。智慧无边际，悉现诸国土，光明照世间，妙音斯见佛。佛为度众生，修行遍十方，如是大愿心，普现能观察。」\u003cbr/\u003e\u003cbr/\u003e     复次，无碍光明主风神，得普入佛法及一切世间解脱门；普现勇业主风神，得无量国土佛出现咸广大供养解脱门；飘击云幢主风神，得以香风普灭一切众生病解脱门；净光庄严主风神，得普生一切众生善根令摧灭重障山解脱门；力能竭水主风神，得能破无边恶魔众解脱门；大声遍吼主风神，得永灭一切众生怖解脱门；树杪垂髻主风神，得入一切诸法实相辩才海解脱门；普行无碍主风神，得调伏一切众生方便藏解脱门；种种宫殿主风神，得入寂静禅定门灭极重愚痴闇解脱门；大光普照主风神，得随顺一切众生行无碍力解脱门。\u003cbr/\u003e\u003cbr/\u003e     尔时，无碍光明主风神，承佛威力，普观一切主风神众而说颂言：\u003cbr/\u003e\u003cbr/\u003e     「一切诸佛法甚深，无碍方便普能入，所有世间常出现，无相无形无影像。汝观如来于往昔，一念供养无边佛，如是勇猛菩提行，此普现神能悟了。如来救世不思议，所有方便无空过，悉使众生离诸苦，此云幢神之解脱。众生无福受众苦，重盖密障常迷覆，一切皆令得解脱，此净光神所了知。如来广大神通力，克殄一切魔军众，所有调伏诸方便，勇健威力能观察。佛于毛孔演妙音，其音普遍于世间，一切苦畏皆令息，此遍吼神之所了。佛于一切众刹海，不思议劫常演说，此如来地妙辩才，树杪髻神能悟解。佛于一切方便门，智入其中悉无碍，境界无边无与等，此普行神之解脱。如来境界无有边，处处方便皆令见，而身寂静无诸相，种种宫神解脱门。如来劫海修诸行，一切诸力皆成满，能随世法应众生，此普照神之所见。」\u003cbr/\u003e\u003cbr/\u003e     尔时须菩提。闻说是经。深解义趣。涕泪悲泣。而白佛言。希有世尊。佛说如是甚深经典。我从昔来所得慧眼。未曾得闻如是之经。世尊。若复有人得闻是经。信心清净。则生实相。当知是人。成就第一希有功德。世尊。是实相者。即是非相。是故如来说名实相。世尊。我今得闻如是经典。信解受持。不足为难。若当来世。后五百岁。其有众生。得闻是经。信解受持。是人则为第一希有。\u003cbr/\u003e\u003cbr/\u003e     何以故。此人无我相。无人相。无众生相。无寿者相。所以者何。我相即是非相。人相众生相寿者相即是非相。何以故。离一切诸相。则名诸佛。佛告须菩提。如是如是。若复有人。得闻是经。不惊不怖不畏。当知是人甚为希有。何以故。须菩提。如来说第一波罗蜜。即非第一波罗蜜。是名第一波罗蜜。须菩提。忍辱波罗蜜。如来说非忍辱波罗蜜。是名忍辱波罗蜜。何以故。须菩提！如我昔为歌利王割截身体。我于尔时。无我相。无人相。无众生相。无寿者相。何以故。我于往昔节节支解时。若有我相人相众生相寿者相。应生嗔恨。须菩提。又念过去于五百世作忍辱仙人。于尔所世。无我相。无人相。无众生相。无寿者相。是故须菩提。菩萨应离一切相。发阿耨多罗三藐三菩提心。不应住色生心。不应住声香味触法生心。应生无所住心。若心有住则为非住,是故佛说菩萨心不应住色布施。须菩提。菩萨为利益一切众生。应如是布施。如来说一切诸相。即是非相。又说一切众生。即非众生。须菩提。如来是真语者。实语者。如语者。不诳语者。不异语者。须菩提。如来所得法。此法无实无虚。须菩提。若菩萨心。住于法而行布施。如人入暗，则无所见。若菩萨心不住法而行布施。如人有目。日光明照。见种种色。须菩提。当来之世。若有善男子。善女人。能于此经受持读诵。则为如来。以佛智慧。悉知是人。悉见是人。皆得成就无量无边功德。\u003cbr/\u003e\u003cbr/\u003e     金刚经第十五品持经功德分\u003cbr/\u003e\u003cbr/\u003e     须菩提。若有善男子。善女人。初日分。以恒河沙等身布施。中日分。复以恒河沙等身布施。后日分。亦以恒河沙等身布施。如是无量百千万亿劫。以身布施。若复有人，闻此经典。信心不逆。其福胜彼。何况书写受持读诵。为人解说。须菩提。以要言之。是经有不可思议。不可称量。无边功德。如来为发大乘者说。为发最上乘者说。若有人能受持读诵。广为人说。如来悉知是人。悉见是人。皆得成就不可量。不可称。无有边。不可思议功德。如是人等。则为荷担如来阿耨多罗三藐三菩提。何以故。须菩提。若乐小法者。著我见人见众生见寿者见。则于此经。不能听受读诵。为人解说。须菩提。在在处处。若有此经。一切世间天人阿修罗。所应供养。当知此处。则为是塔。皆应恭敬。作礼围绕。以诸华香而散其处。\u003cbr/\u003e\u003cbr/\u003e     金刚经第十六品能净业障分\u003cbr/\u003e\u003cbr/\u003e     复次。须菩提。若善男子。善女人。受持读诵此经。若为人轻贱。是人先世罪业。应堕恶道。以今世人轻贱故。先世罪业即为消灭。当得阿耨多罗三藐三菩提。须菩提。我念过去无量阿僧祗劫。于然灯佛前。得值八百四千万亿那由他诸佛。悉皆供养承事。无空过者。若复有人。于后末世。能受持读诵此经。所得功德。于我所供养诸佛功德。百分不及一。千万亿分乃至算数譬喻所不能及。须菩提。若善男子。善女人。于后末世。有受持读诵此经。所得功德。我若具说者。或有人闻。心则狂乱。狐疑不信。须菩提。当知是经义不可思议。果报亦不可思议。\u003cbr/\u003e\u003cbr/\u003e     金刚经第十七品究竟无我分\u003cbr/\u003e\u003cbr/\u003e     尔时须菩提白佛言。世尊。善男子。善女人。发阿耨多罗三藐三菩提心。云何应住？云何降伏其心？佛告须菩提。善男子。善女人。发阿耨多罗三藐三菩提心者。当生如是心。我应灭度一切众生。灭度一切众生已。而无有一众生实灭度者。何以故。须菩提。若菩萨有我相人相众生相寿者相，则非菩萨。所以者何。须菩提。实无有法发阿耨多罗三藐三菩提心者。须菩提。于意云何。如来于然灯佛所。有法得阿耨多罗三藐三菩提不。不也。世尊。如我解佛所说义。佛于然灯佛所。无有法得阿耨多罗三藐三菩提。佛言。如是如是。须菩提。实无有法如来得阿耨多罗三藐三菩提。须菩提。若有法如来得阿耨多罗三藐三菩提者。然灯佛则不与我授记。汝于来世。当得作佛。号释迦牟尼。以实无有法得阿耨多罗三藐三菩提。是故然灯佛与我授记。作是言。汝于来世。当得作佛。号释迦牟尼。何以故。如来者。即诸法如义。若有人言。如来得阿耨多罗三藐三菩提。须菩提。实无有法。佛得阿耨多罗三藐三菩提。须菩提。如来所得阿耨多罗三藐三菩提。于是中无实无虚。是故如来说一切法皆是佛法。须菩提。所言一切法者。即非一切法。是故名一切法。须菩提。譬如人身长大。须菩提言。世尊。如来说人身长大。即为非大身。是名大身。须菩提。菩萨亦如是。若作是言。我当灭度无量众生。即不名菩萨。何以故。须菩提。实无有法名为菩萨。是故佛说。一切法无我无人无众生无寿者。须菩提。若菩萨作是言。我当庄严佛土。是不名菩萨。何以故。如来说庄严佛土者。即非庄严。是名庄严。须菩提。若菩萨通达无我法者。如来说名真是菩萨。","cnt":0,"sort":7528107,"author":"耳东兔子","prev":"7528106.html","next":"7528108.html","book_title":"他从火光中走来","updateTimeFmt":"2024-03-28 23:05:07","category":"都市小说"}